---
commemoration: 010101
#subject 5691

lines:
  - ሰላም፡ ለኢዮብ፡ ዘኢነበበ፡ ከንቶ።
  - አመ፡ አኀዘ፡ አበቅ፡ ወአመ፡ ኃጕለ፡ ጥሪቶ።
  - ሐዋርያ፡ መንፈስ፡ ይቤ፡ እንዘ፡ ያነክር፡ ኂሩቶ።
  - ናሁ፡ ናስተበቍዖሙ፡በብዙኅ፡ አእኵቶ።
  - ለእለ፡ ተዓገሡ፡ ሰብእ፡ ለኢዮብ፡ ትዕግሥቶ።

commemoration: 010102
#subject 2481

lines: 
  - ሰላም፡ ለበርተሎሜዎስ፡ ዘጠብለልዎ፡ በሠቅ።
  - አመ፡ ይወግርዎ፡ ሎቱ፡ ውስተ፡ ባሕር፡ ዕሙቅ። 
  - ቅድመ፡ ጉቡዓን፡ ሕዝብ፡ ትእምርተ፡ ዝንቱ፡ ጻድቅ። 
  - አስተርአየ፡ ውስተ፡ እዴሁ፡ ዘምስለ፡ ፍሬ፡ ጽፉቅ። 
  - እምሐረገ፡ ወይን፡ ብሊት፡ ዘተመትረ፡ ዓጽቅ።
        
commemoration: 010103
#subject 11847

lines:
- ሜልዮስ፡ ጳጳስ፡ ዘእለ፡ እስክንድርያ፡ ሥዩም። 
- እምዕርገተ፡ ክርስቶስ፡ በ፵ወ፯ አክራም። 
- እኤምኅ፡ ኪያከ፡ በቃለ፡ ሰላም። 
- ለብሔረ፡ መርቄ፡ ከመ፡ ያቈርሮ፡ ዝናም።
- ሣህለ፡ ትንባሌከ፡ ጸግወኒ፡ ለብእሲ፡ ሕሙም። 

commemoration: 010104
#subject 11848

lines:
- ሰላም፡ ለአባ፡ ሜልኪ፡ እምዓበይተ፡ ቍልዝም፡ ዘኮነ። 
- ዘሠናይ፡ ልህቀ፡ ወዘአዳም፡ ተሐፅነ። 
- እምእግዚአብሔር፡ ከሐሊ፡ ነሢኦ፡ ሥልጣነ። 
- በኃይለ፡ ጸሎቱ፡ ቀነየ፡ ሰይጣነ። 
- እንዘ፡ ይጸውሮ፡ ገብላተ፡ ወስቁረ፡ ዕብነ።

---
