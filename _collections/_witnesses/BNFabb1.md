---
type: senkessar-b

commemorations:
  01: #Maskaram 
    01:
      #subject: 5691
      - commemoration: 01
        incipit:  በዛቲ፡ ዕለት፡ ካዕበ፡ ተሐፅበ፡ ኢዮብ፡ ጻድቅ፡ በማየ፡ ተከዜ፡ ወተፈወሰ፡ እምኵሉ፡ ደዌሁ፡
        text:  በዛቲ፡ ዕለት፡ ካዕበ፡ ተሐፅበ፡ ኢዮብ፡ ጻድቅ፡ በማየ፡ ተከዜ፡ ወተፈወሰ፡ እምኵሉ፡ ደዌሁ፡ ወኮነ፡ ዝንቱ፡ ልማዶሙ፡ ለሰብእ፡ ሶበ፡ ይመልእ፡ ባሕረ፡ ተከዜ፡ ይጠመቁ፡ በማይ፡ ሐዲስ፡ ወይትባረኩ፡ ቦቱ፡ በዓውደ፡ ዓመት። 
        explicit: ወኮነ፡ ዝንቱ፡ ልማዶሙ፡ ለሰብእ፡ ሶበ፡ ይመልእ፡ ባሕረ፡ ተከዜ፡ ይጠመቁ፡ በማይ፡ ሐዲስ፡ ወይትባረኩ፡ ቦቱ፡ በዓውደ፡ ዓመት።
        locus: 3rb
        stanzas: 
        - uid: 010101 
          locus: 3vb
    02:
      #subject: 2481
      - commemoration: 02
        text: ወበዛቲ፡ ዕለት፡ አዕረፈ፡ ቅዱስ፡ ሐዋርያ፡ በርተሎሜዎስ፡ ዘውእቱ፡ እምነ፡ ፲ወ፪ ሐዋርያት፡ እስመ፡ ለዝንቱ፡ ሐዋርያ፡ ወፅአ፡ ክፍሎ፡ ከመ፡ ይሑር፡ ሀገረ፡ እልዋህ፡ ወሖሩ፡ ኅቡረ፡ ውእቱ። ወጴጥሮስ፡ ኀቤሆሙ፡ ወሰበኩ፡ ሎሙ፡ ወጸውዕዎሙ። ውስተ፡ አእምሮ፡ እግዚአብሔር፡ ወእምድኅሬሁ፡ ገብሩ፡ ቅድሜሆሙ፡ ተአምራተ፡ ወመንክራተ፡ ዓበይተ፡ ዘይደነግፅ፡ አልባቢሆሙ፡ ወእምድኅረዝ፡ ተመክነየ፡ ከመ፡ ውእቱ፡ ሀገር፡ ወሤጦ፡ አሜሃ፡ ጴጥሮስ፡ ለበርተሎሜዎስ፡ ከመ፡ ገብር፡ ወኮነ፡ ይትጌበር፡ ውስተ፡ ዓፀደ፡ ወይን፡ ምስለ፡ እግዚኡ። ወሶበ፡ ያስተዳሉ፡ አዕፁቃተ፡ ለዓፀደ፡ ወይን፡ ወፈረዩ፡ በጊዜሃ። ወሶበ፡ ሞተ፡ ወልደ፡ መኰንን፡ ዘይእቲ፡ ሀገር፡ አንሥአ፡ ሐዋርያ፡ በርተሎሜዎስ፡ እማእከለ፡ ምዉታን። ወእምኑ፡ ኵሎሙ፡ ወአጽንዖሙ፡ ውስተ፡ አእምሮ፡ እግዚአብሔር። ወእምድኅረ፡ አዘዘ፡ እግዚእነ፡ ኢየሱስ፡ ክርስቶስ፡ ከመ፡ ይሑር፡ ኀበ፡ ሀገረ፡ በርበር። ወፈነዎ፡ ሎቱ፡ ለእንድርያስ፡ ሐዋርያ፡ ምስለ፡ ረድእ፡ ከመ፡ ይትራድኦ። ወኮኑ፡ ሰብአ፡ ይእቲ፡ ሀገር፡ እኩያን፡ ፈድፋደ፡ ወኢተወከፍክዎሙ፡ ለሐዋርያት፡ እንዘ፡ ይገብሩ፡ ቅድሜሆሙ፡ ተአምራት፡ ወመንክራት፡ ወአዘዘ፡ እግዟብሔር፡ ለ፩እምነ፡ ገጻተ፡ ከለባት። በእንተ፡ ሰብእ፡ ከመ፡ ይትአዘዝ፡ ለሐዋርያት፡ ወይትዓደዎሙ፡ በኵሉ፡ ዘይኤዝዝዎ፡ ወነሥእዎ፡ ምስሌሆሙ፡ ኀበ፡ ይእቲ፡ ሀገር፡ አምጽኡ፡ አራዊተ፡ ለሐዋርያት፡ ከመ፡ ይብልዕዎሙ፡ ወሶቤሃ፡ ተንሥአ፡ ውእቱ፡ ገጸ፡ ከልብ፡ ላዕለ፡ እሙንቱ፡ አራዊት፡ ወመሰጦሙ። ወካዕበ፡ ቀተሎሙ፡ ለብዙኃን፡ እምሰብአ፡ ይእቲ፡ ሀገር። ወበእንተዝ፡ ግብር፡ ፈርሁ፡ ኵሎሙ፡ ወተመይጡ፡ ወሰገዱ፡ ታሕተ፡ እገሪሆሙ፡ ለሐዋርያት፡ ወተአዘዙ፡ ሎሙ፡ ወቦኡ፡ ውስተ፡ ሃይማኖተ፡ እግዚእነ፡ ኢየሲስ፡ ክርስቶስ፡ ሎቱ፡ ሰብሐት፡ ወሤጡ፡ ሎሙ፡ ካህናተ፡ ወሐነጹ፡ ሎሙ፡ አብያተ፡ ክርስቲያናት፡ ወሖሩ፡ እምኀቤሆሙ፡ በዘይሴብሕዎ፡ ለእግዚአብሔር፡ ወበርተሎሜዎስ፡ ሐዋርያ፡ ሖረ፡ ኀበ፡ አህጕር፡ እለ፡ ሀለዉ፡ ኀበ፡ ጽንፈ፡ ባሕር፡ እለ፡ ኢየአምርዎ፡ ለእግዚአብሔር፡ ወሰበከ፤ ሎሙ፡ ወሜጦሙ፡ ውስተ፡ አእምሮ፡ እግዚአብሔር፡ ወአምኑ፡ በእግዚእነ፡ ኢየሱስ፡ ክርስቶስ፡ ወገብሩ፡ ምግባራተ፡ ዘይደሉ፡ ለክርስቶስ። ወኮነ፡ በርተሎሜዎስ፡ ሐዋርያ፡ ይኤዝዞሙ፡ ለሰብእ፡ ከመ፡ ይኩኑ፡ ንጹሐነ፡ ወይርኃቁ፡ እምዝሙት። ወሰምዓ፡ በእንዚአሁ፡ እግሪጳ፡ ንጉሥ፡ ወተምዓ፡ ላዕሌሁ፡ ፈድፋደ፡ ወአዘዘ፡ ከመ፡ ይረስይዎ፡ ለሐዋርያ፡ በርተሎሜዎስ፡ ውስተ፡ ሠቀ፡ ፀጕር፡ ወይምልእዎ፡ ኆፃ፡ ወይግድፍዎ፡ ውስተ፡ ባሕር፡ ወገብሩ፡ ቦቱ፡ ዘንተ። ወፈጸመ፡ ስምዖ፡ ወተጋድሎቶ፡ በከመ፡ ዛቲ፡ ዕለት። ትንብልናሁ፡ የሃሉ፡ ምስለ፡ ፍቁሩ፡ name ለዓለመ፡ ዓለም።
        locus: 3rb-3vb
        stanzas:
        - uid: 010102
          locus: 5ra
    03:
     #subject: 11847
     - commemoration: 03
       text: ወበዛቲ፡ ዕለት፡ ካዕበ፡ አዕረፈ፡ አብ፡ ቅዱስ፡ አባ፡ ሜልዮስ፡ ሊቀ፡ ጳጳሳት፡ ዘሀገር፡ ዓባይ፡ እለ፡ እስክንድርያ። ወውእቱ፡ ሣልስ፡ እምነ፡ ማርቆስ፡ ወንጌላቂ፡ ወተሰይመ፡ ዝንቱ፡ አብ፡ ሊቀ፡ ጳጳሳት፡ በ፲ወ፭ ዓመተ፡ መንግሥቱ፡ ለአስባስያኖስ፡ ንጉሠ፡ ሮሜ። ወውእቱ፡ እምድኅረ፡ ዕርገቱ፡ ለእግዚእነ፡ ኢየሱስ፡ ክርስቶስ፡ በሠናይ፡ ተዓቅቦ፡ ወነበረ፡ ዲበ፡ መንበረ፡ ጳጳስና፡ ፲ወ፪ ዓመተ። ወአሥመሮ፡ ለእግዚአብሔር፡ ወአዕረፈ፡ በሰላም፡ ጸሎቱ፡ ወበረከቱ፡ የሃሉ፡ ምስለ፡ name ለዓለመ፡ ዓለም፡ 
       locus: 3vb
       stanzas:
       - uid: 010103
         locus: 3vb
    04: 
    #subject: 11848
     - commemoration: 04
       text: ወበዛቲ፡ ዕለት፡ ካዕበ፡ አዕረፈ፡ አጻድቅ፡ ወትሩፍ፡ አባ፡ ሜልኪ። ወለዝንቱ፡ ጻድቅ፡ ኮኑ፡ አበዊሁ፡ እምዓበይተ፡ ቍልዝም፡ ወይእዚ፡ እምአስያመ፡ ግብጽ፡ ወብሁላን፡ እሙንቱ፡ በወርቅ፡ ወበብሩር፡ ወይሁቡ፡ ምጽዋተ፡ ለነዳያን፡ ወለምስኪናን፡ ወጥቀ፡ ያፈቅርዎ፡ ለእግዚአብሔር፡ ወኢኮነ፡ ሎሙ፡ ወልድ፡ ወበአሐቲ፡ ዕለት፡ እመዋዕል፡ ርእዩ፡ ሕፃናተ፡ እንዘ፡ ይትሜሀሩ፡ ወውስተ፡ እዴሆሙ፡ ሰሌዳተ፡ ወጽሑፍ፡ ውስቴቱ፡ ዘይብል፡ ንዘከሮሙ፡ ለአበዊነ፡ ዘመሀሩነ፡ በሕይወቶሙ፡ ከመ፡ ንኩን፡ ደቂቀ፡ እግዚአብሔር፡ ኦእግዚኦ፡ አዕርፍ፡ ነፍሳቲሆሙ፡ በሰማያት፡ ምስለ፡ ጻድቃን፡ ወሰማዕታት። ወሶበ፡ ሰምዓ፡ አቡሁ፡ ለአባ፡ ሜልኪ፡ ዘንተ፡ ቃለ፡ እምአፈ፡ ሕፃናት፡ ተከዘ፡ ጥቀ፡ እንዘ፡ ይብል፡ አሌ፡ ሊተ፡ ዘአልብየ፡ ውሉድ፡ መኑሂ፡ ዘይዜከረኒ፡ ሶበ፡ እምውት፡ ወተማኅለለ፡ ውእቱ፡ ምስለ፡ ብእሲ፡ በጾም፡ ወበጸሎት፡ ወበውኂበ፡ ምጽዋት፡ ወሰምዓ፡ እግዚአብሔር፡ ስእለቶሙ፡ ወወሀቦሙ፡ ፪ደቂቀ፡ በአሐቲ፡ ጊዜ፡ ተባዕተ፡ ወአንስተ፡ ወተፈሥሑ፡ ቦሙ፡ ፍሥሐ። ወእምዝ፡ አብእዎሙ፡ ክርስትና፡ ወሰመይዎ፡ ለተባዕታይ፡ ሜልኪ፡ ወለእኅቱኒ፡ ስፍና፡ ዘበትርጓሜሁ፡ ርግብ፡ ወሐፀንዎሙ፡ ሕፅነተ፡ በሠናይ። ወሶበ፡ ኮነ፡ ፯ዓመተ፡ ወወሰዶ፡ አቡሁ፡ ለሜልኪ፡ ኀበ፡ መምህር፡ ወተምህረ፡ ኵሎ፡ መጻሕፍተ፡ ሐዲሰ፡ ወብሉየ፡ ወመልአ፡ ላዕሌሁ፡ ጸጋ፡ መንፈስ፡ ቅዱስ፡ ወይትዋነይ፡ ምስለ፡ ሕፃናት፡ ወኢይስሕቅ፡ ምስሌሆሙ፡ ወባሕቱ፡ ያነብብ፡ መጻሕፍተ፡ መዓልተ፡ ወሌሊተ፡ ወሶበ፡ ኮኖ፡ ፲ወ፪ ዓመተ፡ ጸውዕዎ፡ ለወልዶሙ፡ ወተናገርዎ፡ ከመ፡ ያውስብ፡ ብእሲተ፡ ፈቂዶሙ፡ ይኩኖሙ፡ ተዝካረ፡ ውእቱሰ፡ ኢሠምረ፡ በዝንቱ። ወባሕቱ፡ ይቤሎሙ፡ በተምያን፡ ኦሆ፡ ለቃልክሙ፡ ወዘአዘዝክሙኒ፡ እግበር፡ ወነፍሱሰ፡ ትፈቅድ፡ ከመ፡ ትጕየይ፡ እምዓለም፡ ወእምዝ፡ ይቤሎ፡ ለአቡሁ፡ አባ፡ ሜልኪ፡ አቡየ፡ እፈቅድ፡ ከመ፡ እግበር፡ ምሳሐ፡ ደቂቅ፡ ምስለ፡ ተምህሩ፡ ምስሌየ፡ ወወሀቦ፡ አቡሁ፡ ፲፻ዲናረ፡ ወርቅ፡ ከመ፡ ይግበር፡ ለመፍቀደ፡ ምሳሕ፡ ወአዘዞ፡ ሎቱ፡ አግብርተ፡ ወወዓልያነ፡ ከመ፡ ይትለአክዎ፡ ለመፍቅዱ። ወእምዝ፡ ተፅዕነ፡ ፈረስ። ወወፅአ፡ በቅድመ፡ አቡሁ፡ ወይቤሎሙ፡ ለወዓልያኒሁ፡ ንሥኡ፡ ፻ዲናረ፡ ወርቅ፡ ወአስተፋጥኑ፡ ከመ፡ ያስተዳልዉ፡ ለነ፡ ምሳሐ፡ ወአነ፡ ባሕቲትየ፡ አሐውር፡ ወእጼውዖሙ፡ ለአብያጽየ፡ ወሰሚዎሙ፡ ቃሎ፡ ወዓልያኒሁ፡ ተመይጡ፡ ወውእቱሰ፡ ሖረ፡ ባሕቲቱ፡ ወዘረወ፡ ውእተ፡ ወርቀ፡ ለነዳያን፡ ወለምስኪናን፡ ወፈረስሂ፡ ወሀበ፡ ለ፩ነዳይ፡ ወኢያትረፈ፡ ምንተኒ፡ ዘአንበለ፡ ልብስ፡ ዘላዕሌሁ። ወእምዝ፡ ሶበ፡ 
       text: ወበዛቲ፡ ዕለት፡ ካዕበ፡ አዕረፈ፡ አጻድቅ፡ ወትሩፍ፡ አባ፡ ሜልኪ። ወለዝንቱ፡ ጻድቅ፡ ኮኑ፡ አበዊሁ፡ እምዓበይተ፡ ቍልዝም፡ ወይእዚ፡ እምአስያመ፡ ግብጽ፡ ወብሁላን፡ እሙንቱ፡ በወርቅ፡ ወበብሩር፡ ወይሁቡ፡ ምጽዋተ፡ ለነዳያን፡ ወለምስኪናን፡ ወጥቀ፡ ያፈቅርዎ፡ ለእግዚአብሔር፡ ወኢኮነ፡ ሎሙ፡ ወልድ፡ ወበአሐቲ፡ ዕለት፡ እመዋዕል፡ ርእዩ፡ ሕፃናተ፡ እንዘ፡ ይትሜሀሩ፡ ወውስተ፡ እዴሆሙ፡ ሰሌዳተ፡ ወጽሑፍ፡ ውስቴቱ፡ ዘይብል፡ ንዘከሮሙ፡ ለአበዊነ፡ ዘመሀሩነ፡ በሕይወቶሙ፡ ከመ፡ ንኩን፡ ደቂቀ፡ እግዚአብሔር፡ ኦእግዚኦ፡ አዕርፍ፡ ነፍሳቲሆሙ፡ በሰማያት፡ ምስለ፡ ጻድቃን፡ ወሰማዕታት። ወሶበ፡ ሰምዓ፡ አቡሁ፡ ለአባ፡ ሜልኪ፡ ዘንተ፡ ቃለ፡ እምአፈ፡ ሕፃናት፡ ተከዘ፡ ጥቀ፡ እንዘ፡ ይብል፡ አሌ፡ ሊተ፡ ዘአልብየ፡ ውሉድ፡ መኑሂ፡ ዘይዜከረኒ፡ ሶበ፡ እምውት፡ ወተማኅለለ፡ ውእቱ፡ ምስለ፡ ብእሲ፡ በጾም፡ ወበጸሎት፡ ወበውኂበ፡ ምጽዋት፡ ወሰምዓ፡ እግዚአብሔር፡ ስእለቶሙ፡ ወወሀቦሙ፡ ፪ደቂቀ፡ በአሐቲ፡ ጊዜ፡ ተባዕተ፡ ወአንስተ፡ ወተፈሥሑ፡ ቦሙ፡ ፍሥሐ። ወእምዝ፡ አብእዎሙ፡ ክርስትና፡ ወሰመይዎ፡ ለተባዕታይ፡ ሜልኪ፡ ወለእኅቱኒ፡ ስፍና፡ ዘበትርጓሜሁ፡ ርግብ፡ ወሐፀንዎሙ፡ ሕፅነተ፡ በሠናይ። ወሶበ፡ ኮነ፡ ፯ዓመተ፡ ወወሰዶ፡ አቡሁ፡ ለሜልኪ፡ ኀበ፡ መምህር፡ ወተምህረ፡ ኵሎ፡ መጻሕፍተ፡ ሐዲሰ፡ ወብሉየ፡ ወመልአ፡ ላዕሌሁ፡ ጸጋ፡ መንፈስ፡ ቅዱስ፡ ወይትዋነይ፡ ምስለ፡ ሕፃናት፡ ወኢይስሕቅ፡ ምስሌሆሙ፡ ወባሕቱ፡ ያነብብ፡ መጻሕፍተ፡ መዓልተ፡ ወሌሊተ፡ ወሶበ፡ ኮኖ፡ ፲ወ፪ ዓመተ፡ ጸውዕዎ፡ ለወልዶሙ፡ ወተናገርዎ፡ ከመ፡ ያውስብ፡ ብእሲተ፡ ፈቂዶሙ፡ ይኩኖሙ፡ ተዝካረ፡ ውእቱሰ፡ ኢሠምረ፡ በዝንቱ። ወባሕቱ፡ ይቤሎሙ፡ በተምያን፡ ኦሆ፡ ለቃልክሙ፡ ወዘአዘዝክሙኒ፡ እግበር፡ ወነፍሱሰ፡ ትፈቅድ፡ ከመ፡ ትጕየይ፡ እምዓለም፡ ወእምዝ፡ ይቤሎ፡ ለአቡሁ፡ አባ፡ ሜልኪ፡ አቡየ፡ እፈቅድ፡ ከመ፡ እግበር፡ ምሳሐ፡ ደቂቅ፡ ምስለ፡ ተምህሩ፡ ምስሌየ፡ ወወሀቦ፡ አቡሁ፡ ፲፻ዲናረ፡ ወርቅ፡ ከመ፡ ይግበር፡ ለመፍቀደ፡ ምሳሕ፡ ወአዘዞ፡ ሎቱ፡ አግብርተ፡ ወወዓልያነ፡ ከመ፡ ይትለአክዎ፡ ለመፍቅዱ። ወእምዝ፡ ተፅዕነ፡ ፈረስ። ወወፅአ፡ በቅድመ፡ አቡሁ፡ ወይቤሎሙ፡ ለወዓልያኒሁ፡ ንሥኡ፡ ፻ዲናረ፡ ወርቅ፡ ወአስተፋጥኑ፡ ከመ፡ ያስተዳልዉ፡ ለነ፡ ምሳሐ፡ ወአነ፡ ባሕቲትየ፡ አሐውር፡ ወእጼውዖሙ፡ ለአብያጽየ፡ ወሰሚዎሙ፡ ቃሎ፡ ወዓልያኒሁ፡ ተመይጡ፡ ወውእቱሰ፡ ሖረ፡ ባሕቲቱ፡ ወዘረወ፡ ውእተ፡ ወርቀ፡ ለነዳያን፡ ወለምስኪናን፡ ወፈረስሂ፡ ወሀበ፡ ለ፩ነዳይ፡ ወኢያትረፈ፡ ምንተኒ፡ ዘአንበለ፡ ልብስ፡ ዘላዕሌሁ። ወእምዝ፡ ሶበ፡ ጐንደየ፡ ምጽአቶ፡ ኃሠሥዎ፡ ወዓልያኒሁ፡ ወኢረከብዎ፡ ወተመይጡ፡ እንዘ፡ ይበክዩ፡ ወነገርዎሙ፡ ለአቡሁ፡ ወለእሙ፡ ወበከዩ፡ ብከየ፡ መሪረ፡ ፆረት፡ አዕይንቲሃ፡ ወሞተት። ወዝንቱሰ፡ አባ፡ ሜልኪ፡ ሖረ፡ ደብረ፡ ጡር፡ እንተ፡ ይእቲ፡ ደብረ፡ እኅወ፡ እሙ፡ ማር፡ አውጊን፡ ወዝንቱሰ፡ አውጊን፡ ጻድቅ። ውእቱ፡ ወይገብር፡ ብዙኃ፡ ተአምረ፡ ወሀለዉ፡ ታሕተ፡ አዴሁ፡ ፸ወ፪ መነኮሳት፡ ኅሩያን፡ ወሰገደ፡ አባ፡ ሜልኪ፡ ታሕተ፡ እገሪሁ፡ ወይቤሎ፡ እፈውድ፡ እንበር፡ ታሕተ፡ ጽላሎትከ፡ ወተለብሰኒ፡ አልባሰ፡ ምንኵስና። ወይቤሎ፡ አባ፡ ለውጊን፡ እምዓይ፡ ሀገር፡ አንተ፡ ወነገሮ፡ ከመ፡ ሀገሩ፡ ቍልዝም፡ ወልዶ፡ እኅቱ፡ ውእቱ፡ ወሰሚዖ፡ ተፈሥሐ፡ ዓቢየ፡ ፍሥሐ፡ ወኃደጎ፡ ያመክር፡ ርእሰ፡ ፫ዓመተ። ወእምዝ፡ አልባሰ፡ አልባሰ፡ ምንኵ ስና፡ ወአፈድፈደ፡ ትጋሃ፡ ወተጋድሎ፡ እስከ፡ ተሰምዓ፡ ዜናሁ፡ ውስተ፡ ኵላ፡ ሀገረ፡ ፋርስ። ወሶበ፡ ኮኖ፡ ፫ዓመተ፡ እምንኵስና፡ ወሀቦ፡ እግዚአብሔር፡ ጸጋ፡ ፈቅስ፡ እስከ፡ ያወፅአ፡ አጋንንተ፡ ወበቃሉ፡ ወበአሐቲ፡ ዕለት፡ እመዋዕል፡ እንዘ፡ ያንሶሱ፡ ባሕቲቱ፡ ወያነብብ፡ መዝሙረ፡ በጽሐ፡ ኀበ፡ ሀሎ፡ ግብ፡ ዓቢይ፡ ውስቴቱ፡ ዕፀወ፡ በለስ፡ ወብዙኃን፡ ኖሎት፡ ይበክዩ፡ ህየ። ወይቤሎ፡ አባ፡ ሜልኪ፡ ምንተ፡ ያበክየክሙ፡ ወይቤልዎ፡ እስመ፡ ወልደ፡ መኰንን፡ ሀገር፡ እምዘ፡ ይበልዕ፡ በለስ፡ ወፅአ፡ ተመን፡ ዓቢይ፡ ወውኅጦ፡ ወቦአ፡ ውስተ፡ ግቡ፡ ወእንዘ፡ ይነግርዎ፡ ዘንተ፡ አቡሁ፡ ምስለ፡ ሰብአ፡ ሀገር፡ እንዘ፡ ይሰጥጥ፡ አልባሲሁ፡ ወይጸፍዕ፡ ገጾ፡ ወአስተብቍዖ፡ ለማር፡ ሜልኪ፡ በእንዘ፡ ወልዱ፡ ወይቤሎ፡ ኢትፍራህ፡ ወልድየ፡ ተአመን፡ በእግዚአብሔር፡ ወትሬኢ፡ መንክረ፡ ወሜጠ፡ ገጾ፡ ቅዱስ፡ መንገለ፡ ምሥራቅ፡ ወሰፍሐ፡ እደዊሁ፡ ወጸለየ፡ ነዋኃ፡ ወፈጺሞ፡ ጸሎቶ፡ ጸውዖ፡ ለተመን፡ በስመ፡ እግዚእነ፡ ኢየሱስ፡ ክርስቶስ። ... ወእምዝ፡ ተጋብኡ፡ ጳጳሳት፡ ወኤጲስ፡ ቆጶሳት፡ ወካህናት፡ ወገነዝዎ፡ ወቀበርዎ፡ ኀበ፡ ቤተ፡ ክርስቲያን፡ ወአስተርአየ፡ ውስተ፡ መቃብሩ፡ ተአምራት፡ ወመንክራት፡ ዘአልቦ፡ ኊልቍ። ጸሎቱ፡ ወበረከቱ፡ የሃሉ፡ ምስለ፡ name ለዓለመ፡ ዓለም። 
       locus: 3vb-5ra
       stanzas:
       - uid: 010104
         locus: 5ra
         
---